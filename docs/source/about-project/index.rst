Proje Hakkında
==============

.. meta::
   :description lang=tr: Proje hakkında bilgilendirme kısmı.

Sibergüvenlik, günümüz dünyasında herkesin bilmesi gereken ama kimsenin tam olarak bilmediği, dijital yaşam için neredeyse gerekli olan bilgilerden biri. Toplumun çoğunun, "sibergüvenlik" kelimesini duyduğu zaman aklından geçen ilk şey neredeyse her zaman "Bu çok karmaşık bir konu!"'dur. Şahsen, anlatımı doğru ve herkese hitap edecek bir şekilde yapıldığı sürece bu kanının hiç de doğru olmadığını düşünüyorum. Ancak, böyle bir kitle potansiyeli olan bir proje fikrinin hiç uygulanmaması bana ilginç geliyor. İşte tam bu yüzden bu projeyi oluşturdum: Sibergüvenlik konusunda bilgisi zayıf olan veya hiç olmayan, bu konuları genelde anlamayan insanlara bir girişte bulunmak ve toplumu günümüz siber dünyasının çetin koşullarına hazırlamak.